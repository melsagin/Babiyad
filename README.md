# Babiyad
Günümüzde SMA ve kanser hastalarının tedavi süreçlerinde kullanılan yöntemlerin -iğne, ilaç, cihaz, ameliyat- yüksek maliyetli olması hasta vekilleri ve sivil toplum kuruluşları tarafından bağış toplama ihtiyacını doğurmuştur. Bu bağışlar kimi zaman metrobüs duraklarında güvenliğin sağlanmadığı bir ortamda toplanırken kimi zaman da sosyal medya veya resmî web siteleri üzerinden toplanmaya çalışılmaktadır ancak bağışların farklı mecralar üzerinden toplanması bağışçılarda bağış yapmak istedikleri yeri seçmek konusunda kararsızlıklar oluşmasına sebep olmaktadır. Bunun yanı sıra bağışçılar bir yardım yapmak istediğinde belirtilen kategorilerden en çok bilinen sivil toplum kuruluşlarına bağış yapma eğiliminde bulunmaktadır çünkü ismini duyurmayan sivil toplum kuruluşları bağışçılar tarafından bilinmediği için daha az bağış toplanmasına böylece sivil toplum kuruluşlarına yapılan bağışlarda düzensizliğe sebep olmaktadır. Bu noktada hem bağışlardaki düzensizliğin hem de bağışçıların kararsızlıklarının önüne geçilmesini sağlamak amacıyla “Bağışların Birliği Yaşamın Dirliği” mottosuyla yola çıkarak bağışların ortak bir platformdan yönetilmesi ve bu ortaklıkla canlıların yaşamına katkı sağlanmasını amaçlayan bir mobil uygulama geliştirilmesi fikrine varılmıştır.
Proje, Android Studio ortamında Java yazılım dili ve Firebase veritabanı kullanılarak gerçekleştirilecektir. Ayrıca analiz, tasarım, uygulama ve test safhalarından geçirilerek yedi aylık bir süre içinde tamamlanması hedeflenmektedir. Analiz aşamasında projenin ihtiyaç duyduğu fonksiyonel gereksinimler, kısıtlamalar, problemler, riskler ve arabirimler belirlenecektir. Tasarım aşamasında fonksiyonel olmayan gereksinimler belirlenip projenin isterlerine uygun arayüz tasarımları gerçekleştirilecektir. Uygulama aşamasında, analiz ve tasarım aşamasında elde edilen raporlara uygun proje kodlanacaktır. Test aşamasında ise uygulama gerçekleştirildiğinde ne gibi problemlerle karşılaşabilir ve ne gibi çözümler sunulabilir sorularına cevap aranacaktır.
Proje, içinde barındırdığı geri bildirim mekanizmasıyla ilerleyen versiyonlarla beraber geliştirilebilir ayrıca kapsamı da genişletilebilir.
Projeden elde edilen sonuçlar, yalnızca akademik alanda önemli bir referans olmadı, aynı zamanda hastaların ihtiyaçlarını karşılamada ve yardımseverlik kültürünün yaygınlaştırılmasında da önemli bir rol oynayacak.
